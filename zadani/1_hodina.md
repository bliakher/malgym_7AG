## 1. hodina - 1. 2. 2021

*Úlohy k zamyšlení ve skupinkách. Proberte spolu, prodiskutujte. Po každé úloze se sejdeme opět všichni dohromady a probereme řešení.*

#### Sdílené tabule - odkazy
1. skupina: https://awwapp.com/b/uhs8xncc4cymu/
2. skupina: https://awwapp.com/b/uwwmd9fwha9dv/
3. skupina: https://awwapp.com/b/ulu2suwqeqjzw/

### Polička s dvoubarevnými krabicemi
- Na polici je řada krabic dvou barev - červené a modré.
- Chci krabice přerovnat tak, aby zleva byly jen červené a zprava jen modré.
- Police je v malé komůrce - mám málo místa, takže můžu jen z police vyndat 2 krabice a prohodit.
- Jak krabice přerovnat jen pomocí této operace?

### Polička s tříbarevnými krabicemi
- Co když mám na poličce ještě zelené krabice?

### Házení vajíček
- Na kraji města stojí 100-patrový mrakodrap, jehož obyvatelé se baví házením vajíček na chodník před domem.
- Kupují si na to vajíčka, která mají speciální vlastnost: vajíčko se při hodu z p-tého nebo vyššího patra rozbije, pokud ho hodíme z nizššího patra, zůstane v celku.
- Obyvatelé domu chtějí zkrotit spotřebu vajec tak, že je budou házet jen z pater, ze kterých se vejce nerozbijí (menší než p).
- Jak na co nejméně pokusů zjistit, kolik je p?
- Jak zjistit p s co nejmenší ztrátou vajec?

### Dva kameny
- Hrací pole je páska s levým okrajem (doprava nekonečná), někde na pásce (na dvou různých polích) jsou umístěné 2 stejné kameny. Tah: hráč si vybere jeden kámen a posune ho o libovolný počet polí doleva, nesmí přeskakovat přes druhý kámen ani spadnout z pásky. Ten hráč, který už nemá žádný tah prohrál. 
- Existuje neprohrávající strategie? Pro kterého hráče? Na čem závisí?

### Páska a nůžky
- Hráči dostanou pásku sudé délky, na které jsou napsaná kladná čísla. Tah: hráč si vybere jeden z okrajů pásky, který ustřihne. Podle toho, kolik je na ústřižku napsáno, tolik má bodů. Vyhrává hráč s nejvíce body.
- Existuje neprohrávající strategie? Pro kterého hráče?
