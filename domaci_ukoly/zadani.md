# Domácí úkoly

*Na úkolech můžete spolupracovat v menších skupinkách, ale řešení sepisujte samostatně. Pouze vyzrazení řešení není spolupráce. Pokud jste s někým spolupracovali, napište mi s kým.*

### 1. Hry s páskou - 4 body
- **Dva kameny** Hrací pole je páska s levým okrajem (doprava nekonečná), někde na pásce (na dvou různých polích) jsou umístěné 2 stejné kameny. Tah: hráč si vybere jeden kámen a posune ho o libovolný počet polí doleva, nesmí přeskakovat přes druhý kámen ani spadnout z pásky. Ten hráč, který už nemá žádný tah prohrál. 
- **Páska a nůžky** Hráči dostanou pásku sudé délky, na které jsou napsaná kladná čísla. Tah: hráč si vybere jeden z okrajů pásky, který ustřihne. Podle toho, kolik je na ústřižku napsáno, tolik má bodů. Vyhrává hráč s nejvíce body.
- Existuje neprohrávající strategie? Pro kterého hráče? Na čem závisí?
- Sepsané řešení prosím odevzdejte do Microsoft Teams skupiny
- Stačí vyřešit jednu z úloh (druhá je za 2 bonusové body).
- **Deadline** 13. 2. 2021 23:59

### 2. Vývojový diagram - 5 bodů
- Na vstupu jsou zadaná **různá** 3 čísla - a, b, c. Úkolem je vymyslet algoritmus, který čísla seřadí podle velikosti (vzestupně).
- Algoritmus zakreslete do **vývojového diagramu**. Doporučuju si ho nejdřív sepsat v bodech.
- Snažte se, aby jednotlivé kroky algoritmu byly co nejjednodušší - jako porovnání 2 čísel. "Vyberu nejmenší číslo" není elementární krok.
- Nápověda: zamyslete se, kolik je možných výstupů (seřazení 3 čísel)
- **Deadline** 27. 2. 2021 23:59

### 3. Python (instalace) - 1 bod
- Nainstalujte si Python na svůj domácí počítač podle návodu [Python - instalace.pdf](https://github.com/bliakher/malgym_7AG/files/6060134/Python.-.instalace.pdf)
- Pošlete mi screenshot textového editoru IDLE (měl by se nainstalovat automaticky s Pythonem).
- V případě problémů mi pište.
- **Deadline** 7. 3. 2021 23:59

### 4. Dělitelnost dvěma - 4 body
- Napište program v pythonu, který načte číslo od uživatele a vypíše, jestli je dělitelné dvěma.
- V úloze byste měli použít podmínku (if), nejspíš se bude hodit operace % (modulo).
- **Deadline** 21. 3. 2021 23:59

### 5. Řazení čísel - 5 bodů
- Napište program, který na vstupu dostane 3 čísla a vypíše je na výstup seřazená vzestupně.
- Inspirujte se vývojovým diagramem z 2.DÚ.
- **Deadline** 11. 4. 2021 23:59

### 6. Násobky čísla - 5 bodů
- Napište program v Pythonu, který načte číslo z uživatelského vstupu a vypíše všechny násobky toho čísla menší nebo rovné 100.
- Můžete předpokládat, že na vstupu dostanete kladné celé číslo menší než 100 (nemusíte kontrolovat vstup).
- Nápověda: využijte cyklus a podmínku
- **Deadline** 2. 5. 2021 23:59

### 7. Pozdravy - 5 bodů
- Máte v programu dvě pole stejné délky - name a surname - na i-té pozici v polích je křestní jméno (pole name), respektivě příjmení (surmane) jednoho uživatele. př.: name = \["Anna", "Emma", "Max"], surmane = \["Karenina", "Stone", "Brod"]. 
- Napište program, který pozdraví všechny uživatele celým jménem. tj.:
```
Hello, Anna Karenina!
Hello, Emma Stone!
Hello, Max Brod!
```
- **Deadline** 23. 5. 2021 23:59

### 8. Nejdražší auto - 6 bodů
- V programu máme pole s informacemi o autech. V poli je vždy nejdřív značka auta, a potom jeho cena.
- Vypište název nejdražší značky.
- auta = ["Mazda", 300000 , "Ferrari", 4500000]
- **Deadline** 6. 6. 2021 23:59

### BONUS: Index - 7 bodů

- Napište program, který bude mít fungovat jako funkce index() pro pole.
- Máte v programu nějaké pole čísel a chcete zjistit, na které pozici se nachází nějaký prvek. Načtěte od uživatele číslo a vypište jeho pozici v poli (pozor, indexujeme od nuly). Pokud prvek v poli není, vypiše -1.
- Pro pole [1, 3, 5, 4, 7] a vstup 5 bude výstup 2, pro vstup 4 bude výstup 3 a pro vstup 17 bude výstup -1.
- **Deadline 20. 6. 2020 23:59**
